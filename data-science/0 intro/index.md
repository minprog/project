# Data Science

Je hebt vast wel eens gehoord over onderwerpen als (Big) Data Analytics, Machine Learning of Artificial Intelligence. Of misschien heb je in het nieuws wel eens iets gehoord over stikstofmodellen of weermodellen. Tijdens de Data Science track gaan we een tipje van de sluier oplichten over hoe dit achter de schermen echt werkt. We beginnen de eerste paar weken met theorie en bieden tools om er een beetje in te komen. Daarna ga je aan de slag met een eigen Data Science project.

## Wat is Data Science?

Data Science draait om het creÃ«ren van waarde uit data. Dit wordt veelal gedaan door het toepassen van wiskundige modellen op data. Dat klinkt misschien wat... wiskundig. Maar vrees niet niet. Je zult erachter komen dat je met een goede dosis programmeerkennis en relatief eenvoudige modellen al een heel eind kan komen. Deze modellen kunnen vervolgens gebruikt worden om (onderzoeks-) vragen te beantwoorden of om voorspellingen te maken. En dat is precies wat je gaat doen tijdens je eigen project!

## Eigen project

Je zal zelf een onderwerp verzinnen voor je eigen project. Dit betekent dus ook dat je hier zelf data voor zal moeten vinden. Maar geen zorgen! Er zijn echt genoeg openbare databases te vinden die zonder al teveel moeite te gebruiken zijn. Hier kun je zelf via verschillende sites naar zoeken, maar kijk sowieso even op [Kaggle]() voor inspiratie. Denk ook goed na over of je voor je project een onderzoeksvraag wilt gaan beantwoorden (zijn politieke voorkeuren gerelateerd aan iemands persoonlijkheid?) of iets wilt gaan voorspellen (zoals een model dat iemands emoties kan raden op basis van foto's).

Begin op tijd met het nadenken over een onderwerp en het vinden van dataset(s). Bespreek je idee ook met je begeleider, want aan het einde van de derde week moet je al een projectplan inleveren. Daarna kan je aan de slag met met een eigen project.

## Voorbereiding

Tot die tijd hebben we verschillende programmeeropdrachten en theorievragen klaargezet om in het onderwerp te komen. Bij deze opdrachten ga je leren over een paar modellen die toegepast kunnen worden op data en hoe je dat doet in de programmeertaal Python. Deze opdrachten zijn voor iedereen haalbaar en voorkennis is niet nodig. Dit kan betekenen dat ze aan de makkelijkere kant zijn voor studenten die bijvoorbeeld al eens in Python geprogrammeerd hebben. Of voor studenten die al wat meer statistiek vakken gevolgd hebben. Voor deze studenten geldt; probeer jezelf echt uit te dagen voor het project. Kies bijvoorbeeld een onderwerp waar je nog niet veel ervaring mee hebt of een dataset die wat lastiger is om te verwerken. Hierin zullen wij je ook mee begeleiden.

Tot slot, mocht je opmerkingen, vragen of klachten over wat dan ook over het track hebben, deel deze dan vooral met ons.

## Bijdragen

Grote dank aan Fernando Pascoal Dos Santos voor het mogen gebruiken van voor het vak Fundamentals of Data Science samengestelde labs.
